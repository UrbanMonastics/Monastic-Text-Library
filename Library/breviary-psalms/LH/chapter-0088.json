{
	"TextAbbreviation": "chapter-0088",
	"SourceAbbreviation": "breviary-psalms",
	"Title": "Hominis Graviter Ægrotantis Oratio",
	"Description": "Canticum. PSALMUS. Filiorum Core. Magistro chori. Secundum \" Mahalat \". Ad cantandum. Maskil. Heman Ezrahitae.",
	"Chapter": "88",
	"FormatAs": "poetry",
	"Version": "LH",
	"Verses": {
		"1": "Dómine, Deus salútis meæ, [*]\r\n\tin die clamávi et nocte coram te.\r\n",
		"2": "Intret in conspéctu tuo orátio mea ; [*]\r\n\tinclína aurem tuam ad precem meam.\r\n\r\n",
		"3": "Quia repléta est malis ánima mea, [*]\r\n\tet vita mea inférno appropinquávit.\r\n",
		"4": "Æstimátus sum cum descendéntibus in lacum, [*]\r\n\tfactus sum sicut homo sine adiutório.\r\n\r\n",
		"5": "Inter mórtuos liber, [*]\r\n\tsicut vulneráti dormiéntes in sepúlcris ;\r\nquorum non es memor ámplius, [*]\r\n\tet ipsi de manu tua abscíssi sunt.\r\n\r\n",
		"6": "Posuísti me in lacu inferióri, [*]\r\n\tin tenebrósis et in umbra mortis.\r\n",
		"7": "Super me gravátus est furor tuus, [*]\r\n\tet omnes fluctus tuos induxísti super me.\r\n\r\n",
		"8": "Longe fecísti notos meos a me, [*]\r\n\tposuísti me abominatiónem eis ;\r\nconclúsus sum et non egrédiar. [*]\r\n",
		"9": "\tOculi mei languérunt præ afflictióne.\r\n\r\nClamávi ad te, Dómine, tota die, [*]\r\n\texpándi ad te manus meas.",
		"10": "Numquid mórtuis fácies mirabília, [*]\r\n\taut surgent umbræ et confitebúntur tibi?\r\n\r\n",
		"11": "Numquid narrábit áliquis in sepúlcro misericórdiam tuam [*]\r\n\tet veritátem tuam in loco perditiónis?\r\n",
		"12": "Numquid cognoscéntur in ténebris mirabília tua [*]\r\n\tet iustítia tua in terra obliviónis?\r\n\r\n",
		"13": "Et ego ad te Dómine, clamávi, [*]\r\n\tet mane orátio mea prævéniet te.\r\n",
		"14": "Ut quid, Dómine, repéllis ánimam meam, [*]\r\n\tabscóndis fáciem tuam a me?\r\n\r\n",
		"15": "Pauper sum ego et móriens a iuventúte mea ; [*]\r\n\tportávi pavóres tuos et conturbátus sum.\r\n",
		"16": "Super me transiérunt iræ tuæ, [*]\r\n\tet terróres tui excidérunt me.\r\n\r\n",
		"17": "Circuiérunt me sicut aqua tota die, [*]\r\n\tcircumdedérunt me simul.\r\n",
		"18": "Elongásti a me amícum et próximum, [*]\r\n\tet noti mei sunt ténebræ."
	},
	"Extra": {
		"Writing":{
			"Authors": ["Paul Prins"],
			"Step": {
				"2022-10-27": ["Peer-Review"],
				"2022-10-26": [
					"Second-Pass",
					"Initial"
				]
			},
			"Reviewers": {}
		}
	},
	"Changes": [
		"2022-10-26 - Paul Prins: Added this text"
	],
	"License": "© 2000 Libreria Editrice Vaticana, Città del Vaticano"
}