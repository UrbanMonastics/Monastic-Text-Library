{
	"TextAbbreviation": "chapter-0031",
	"SourceAbbreviation": "breviary-psalms",
	"Title": "Afflícti Supplicátio Cum Fidúcia",
	"Description": "Magístro chori. PSALMUS. David.",
	"Chapter": "31",
	"FormatAs": "poetry",
	"Version": "LH",
	"Verses": {
		"1": "In te, Dómine, sperávi, non confúndar in ætérnum ; [*]\r\n\tin iustítia tua líbera me.\r\n",
		"2": "Inclína ad me aurem tuam, [*]\r\n\taccélera, ut éruas me.\r\nEsto mihi in rupem præsídii et in domum munítam, [*]\r\n\tut salvum me fácias.\r\n\r\n",
		"3": "Quóniam fortitúdo mea et refúgium meum es tu, [*]\r\n\tet propter nomen tuum dedúces me et pasces me.\r\n",
		"4": "Edúces me de láqueo quem abscondérunt mihi, [*]\r\n\tquóniam tu es fortitúdo mea.\r\n\r\n",
		"5": "In manus tuas comméndo spíritum meum, [*]\r\n\tredemísti me, Dómine, Deus veritátis.\r\n\r\n",
		"6": "Odísti observántes vanitátes supervácuas, [*]\r\n\tego autem in Dómino sperávi.\r\n",
		"7": "Exsultábo et lætábor in misericórdia tua, [*]\r\n\tquóniam respexísti humilitátem meam;\r\nagnovísti necessitátes ánimæ meæ [T]\r\n",
		"8": "\tnec conclusísti me in mánibus inimíci; [*]\r\n\tstatuísti in loco spatióso pedes meos.\r\n\r\n",
		"9": "Miserére mei, Dómine, quóniam tríbulor; [t]\r\n\tconturbátus est in mæróre óculus meus, [*]\r\n\tánima mea et venter meus.\r\n",
		"10": "Quóniam defécit in dolóre vita mea, [*]\r\n\tet anni mei in gemítibus;\r\ninfirmáta est in paupertáte virtus mea, [*]\r\n\tet ossa mea contabuérunt.\r\n\r\n",
		"11": "Apud omnes inimícos meos factus sum oppróbrium [t]\r\n\tet vicínis meis valde et timor notis meis: [*]\t\n\tqui vidébant me foras, fugiébant a me.\r\n",
		"12": "Oblivióni a corde datus sum tamquam mórtuus; [*]\r\n\tfactus sum tamquam vas pérditum.\r\n",
		"13": "Quóniam audívi vituperatiónem multórum: horror in circúitu; [t]\r\n\tin eo dum convenírent simul advérsum me, [*]\r\n\tauférre ánimam meam consiliáti sunt.\r\n\r\n",
		"14": "Ego autem in te sperávi, Dómine; [t]\r\n\tdixi: \"Deus meus es tu, [*]\r\n",
		"15": "\tin mánibus tuis sortes meæ\".\r\nÉripe me de manu inimicórum meórum [*]\r\n\tet a persequéntibus me;\r\n\r\n",
		"16": "Illústra fáciem tuam super servum tuum, [*]\r\n\tsalvum me fac in misericórdia tua.\r\n",
		"17": "Dómine, non confúndar, quóniam invocávi te; [*]\r\n\terubéscant ímpii et obmutéscant in inférno.\r\n",
		"18": "Muta fiant lábia dolósa, [t]\r\n\tquæ loquúntur advérsus justum protérva [*]\r\n\tin supérbia et in abusióne.\r\n\r\n",
		"19": "Quam magna multitúdo dulcédinis tuæ, Dómine, [*]\r\n\tquam abscondísti timéntibus te.\r\nPerfecísti eis, qui sperant in te, [*]\r\n\tin conspéctu filiórum hóminum.\r\n",
		"20": "Abscóndes eos in abscóndito faciéi tuæ [*]\r\n\ta conturbatióne hóminum;\r\npróteges eos in tabernáculo [*]\r\n\ta contradictióne linguárum.\r\n\r\n",
		"21": "Benedíctus Dóminus, [*]\r\n\tquóniam mirificávit misericórdiam suam mihi in civitáte muníta.\r\n",
		"22": " Ego autem dixi in trepidatióne mea: [*]\r\n\t\"Præcísus sum a conspéctu oculórum tuórum\".\r\nVerúmtamen exaudísti vocem oratiónis meæ, [*]\r\n\tdum clamárem ad te.\r\n\r\n",
		"23": "Dilígite Dóminum, omnes sancti ejus: [t]\r\n\tfidéles consérvat Dóminus [*]\r\n\tet retríbuit abundánter faciéntibus supérbiam.\r\n",
		"24": "Viríliter ágite, et confortétur cor vestrum, [*]\r\n\tomnes, qui sperátis in Dómino."
	},
	"Extra": {
		"Writing":{
			"Authors": ["Paul Prins"],
			"Step": {
				"2023-08-20": ["Peer-Review"],
				"2023-08-19": [
					"Second-Pass",
					"Initial"
				]
			},
			"Reviewers": {}
		}
	},
	"Changes": [
		"2023-08-19- Paul Prins: Added this text"
	],
	"License": "© 2000 Libreria Editrice Vaticana, Città del Vaticano"
}