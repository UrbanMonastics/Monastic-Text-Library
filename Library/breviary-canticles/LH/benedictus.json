{
	"TextAbbreviation": "benedictus",
	"SourceAbbreviation": "breviary-canticles",
	"Title": "Benedictus",
	"Description": "From Luke 1:68-79",
	"FormatAs": "poetry",
	"Version": "LH",
	"Text": "Benedíctus Dóminus Deus Israel,[*]\r\n\tquia visitávit et fecit redemptiónem plebi suæ\r\net eréxit cornu salútis nobis[*]\r\n\tin domo David púeri sui,\r\n\r\nsicut locútus est per os sanctórum,[*]\r\n\tqui a sæculo sunt, prophetárum eius,\r\nsalútem ex inimícis nostris[*]\r\n\tet de manu ómnium, qui odérunt nos;\r\n\r\nad faciéndam misericórdiam cum pátribus nostris[*]\r\n\tet memorári testaménti sui sancti,\r\niusiurándum, quod iurávit ad Abraham patrem nostrum,[*]\r\n\tdatúrum se nobis,\r\n\r\nut sine timóre, de manu inimicórum liberáti,[*]\r\n\tserviámus illi\r\nin sanctitáte et iustítia coram ipso[*]\r\n\tómnibus diébus nostris.\r\n\r\nEt tu, puer, prophéta Altíssimi vocáberis:[*]\r\n\tpræíbis enim ante fáciem Dómini paráre vias eius,\r\nad dandam sciéntiam salútis plebi eius[*]\r\n\tin remissiónem peccatórum eórum,\r\n\r\nper víscera misericórdiæ Dei nostri,[*]\r\n\tin quibus visitábit nos óriens ex alto,\r\nillumináre his, qui in ténebris et in umbra mortis sedent[*]\r\n\tad dirigéndos pedes nostros in viam pacis.",
	"Extra": {
		"Passage": "Lucam 1:68-79",
		"LiturgiaeHorarum-Index": 2,
		"LiturgiaeHorarum-Cantica": "NT"
	},
	"License": "© 2000 Libreria Editrice Vaticana, Città del Vaticano"
}